---
slug: dan5
title: Prijateljstvo s svetom
date: 2024-01-24
author: rok
tags:
  - day5
---

## Askeza 20.1. - 29.1.

V teh desetih dneh se odpovej sladkarijam in gaziranim pijačam.

## Odlomek Jakob 4,1-10

Od kod med vami boji in od kod prepiri? Ali ne od tod: iz naslad, ki se vojskujejo v delih vašega telesa? Želite, a nimate. Ubijate in zavidate, in vendar ne morete doseči. Prepirate se in bojujete, pa nimate, ker ne prosite. Prosite, pa ne prejemate, ker slabo prosite - namreč zato, da bi to porabili za svoje naslade. Prešuštnice, ali ne veste, da je prijateljstvo s svetom sovraštvo do Boga? Kdor hoče biti prijatelj sveta, postane Božji sovražnik. Ali mislite, da Pismo v prazno pravi: »Bog do ljubosumnosti hrepeni po Duhu, ki ga je naselil v nas.« Toda on daje večjo milost, zato Pismo pravi:
Bog se prevzetnim upira,
ponižnim pa daje milost.
Podvrzite se torej Bogu, hudiču pa se uprite in bo od vas pobegnil. Približajte se Bogu in se vam bo približal. Umijte si roke, grešniki, in očistite si srca, vi, ki ste v duši razdvojeni. Začutite svojo nesrečo, žalujte in jokajte; vaš smeh naj se spremeni v žalost in veselje v potrtost. Ponižajte se pred Gospodom in povišal vas bo.

## Razmišljanje

Jakob s "prijatelj sveta" opisuje: ugotovi, kaj si resnično želiš od življenja (grenka zavist) in načrtuj, da si to pridobiš za vsako ceno (sebična ambicija). To zemeljsko filozofijo opisuje kot vir nereda in vsega zla na svetu. Jakob je to pismo namenil Judovskim Kristjanom prvega stoletja, misliš da se je človeštvo spremenilo in takšno sporočilo ni več pomembno?
Jakob dvigne našo zavest o resnosti tega problema tako, da ga ostro označi: prešuštvo. Ali sledite prijateljstvu s svetom, medtem ko trdite, da ste krščanski vernik? Če je tako, goljufate Boga s tem sistemom, po katerem najprej in za vsako ceno služite sebi. Ne moreš narediti obojega. Če se narediš za prijatelja sveta, postaneš sovražnik Boga.
Jakob piše, da če v svojem ponosu ostaneš na tej poti, ti bo Bog nasprotoval, vendar te ne bo zavrnil. Kesanje je vedno možno, kako lahko lahko to naredimo?
