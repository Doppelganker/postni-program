---
slug: molitev
title: Kadar moliš
date: 2024-01-20
author: rok
tags:
  - day1
---

## Askeza 20.1. - 29.1.

V teh desetih dneh se odpovej sladkarijam in gaziranim pijačam.

## Odlomek Matej 6, 5-15

»In kadar molite, ne bodite kakor hinavci. Ti namreč radi molijo stoje po shodnicah in vogalih glavnih ulic, da se pokažejo ljudem. Resnično, povem vam: Dobili so svoje plačilo. Kadar pa ti moliš, pojdi v svojo sobo, zapri vrata in môli k svojemu Očetu, ki je na skrivnem. In tvoj Oče, ki vidi na skrivnem, ti bo povrnil. Pri molitvi pa ne blebetajte kakor pogani; mislijo namreč, da bodo uslišani, če bodo veliko govorili. Ne postanite jim podobni, saj vaš Oče ve, česa potrebujete, preden ga prosite. Vi torej molíte takóle:
Oče naš, ki si v nebesih,
posvečeno bodi tvoje ime.
Pridi tvoje kraljestvo.
Zgôdi se tvoja volja
kakor v nebesih tako na zemlji.
Daj nam danes naš vsakdanji kruh;
in odpústi nam naše dolge,
kakor smo tudi mi odpustili svojim dolžnikom;
in ne vpelji nas v skušnjavo,
temveč reši nas hudega.
Če namreč odpustite ljudem njihove prestopke, bo tudi vaš nebeški Oče vam odpustil. Če pa ljudem ne odpustite, tudi vaš Oče ne bo odpustil vaših prestopkov.«

## Razmišljanje

Molitev je trenutek, ko se srečamo z Bogom v tišini. Ni pomembno, koliko časa molimo, ampak da odpremo svoje srce. Razmisli o tem kolikšen odstotek svojega življenja podeliš z Bogom v molitvi.

## Izziv

Pred spanjem naredi eksamen dneva. (Premisli, kako si preživel dan, kje vse si videl Gospodovo prisotnost)
